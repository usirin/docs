# Tanıtım

- [Laravel Felsefesi](#laravel-felsefesi)
- [Laravel Öğrenmek](#laravel-ogrenmek)
- [Geliştirici Ekibi](#gelistirici-ekibi)

<a name="laravel-felsefesi"></a>
## Laravel Felsefesi

Laravel etkileyici ve zarif sözdizimine sahip bir web uygulama çatısıdır (framework). Geliştiriciliğin gerçekte eğlenceli, üretken deneyimlere dayanarak yerine getirilmesi gerektiğine inanıyoruz. Laravel birçok web uygulamasında kullanılan yetkilendirme, rotalama, oturum yönetimi ve ön bellekleme gibi ortak görevleri kolaylaştırarak geliştiriciliğin zorluklarını ortadan kaldırmak amacını gütmektedir.

Laravel, geliştiriciler için, uygulama işlevselliğinden ödün vermeden geliştirme aşamasını memnuniyet verici hale getirmeyi amaç edinmiştir. En iyi kodu mutlu geliştiriciler yazar. Bu hedef için Ruby on Rails, ASP.NET MVC, ve Sinatra dilleri de dahil olmak üzere, diğer çatılardaki güzel özellikler bir araya getirilmeye çalışılmıştır.

Laravel büyük, kapsamlı uygulamalar için gereken araçları içeren erişilebilir, aynı zamanda güçlü bir çatıdır. Mükemmel ters kontrol kapsayıcısı, etkileyici göç sistemi ve sağlam yerleşik ünite test desteği size geliştirmeyi amaçladığınız uygulama için gerekli araçları sağlayacaktır.

<a name="laravel-ogrenmek"></a>
## Laravel Öğrenmek

Laravel öğrenmenin en iyi yollarından biri tüm dokümantasyonunu dikkatlice okumaktır. Bu kılavuz size çatının çehresi ve uygulamanızda nasıl kullanacağınız konusunda rehber olur.

Bu kılavuza ek olarak [Laravel kitapları](http://wiki.laravel.io/Books)'na gözatabilirsiniz. Topluluk tarafından geliştirilen bu kitaplar size çatıyı öğrenme evrenizde güzel ek kaynaklar olacaktır:

- [Code Bright](https://leanpub.com/codebright) geliştiricisi Dayle Rees
- [Laravel Testing Decoded](https://leanpub.com/laravel-testing-decoded) geliştiricisi Jeffrey Way

<a name="gelistirici-ekibi"></a>
## Geliştirici Ekibi

Laravel, halen çatının geliştirilmesinde öncülük eden [Taylor Otwell](https://github.com/taylorotwell) tarafından meydana getirildi. Diğer önemli topluluk üyeleri ve katılımcıları [Dayle Rees](https://github.com/daylerees), [Shawn McCool](https://github.com/ShawnMcCool), [Jeffrey Way](https://github.com/JeffreyWay), [Jason Lewis](https://github.com/jasonlewis), [Ben Corlett](https://github.com/bencorlett), [Franz Liedke](https://github.com/franzliedke), [Dries Vints](https://github.com/driesvints), [Mior Muhammed Zaki](https://github.com/crynobone) ve [Phil Sturgeon](https://github.com/philsturgeon)'dır.
